---
contentType: prose
---

13.

Chtěli jsme s Liborem

     koupit Haničce k svátku květinu:

Však Marie s tváří jak neoloupala by  
z ní noční krém,

     řekla nám: vy blbci jste, inu,

     což nevíte, že Hanka je květinářka?

     Vy jste tak blbí, že i řezníka učili byste,

     jak do polévky dělá se játrová zavářka.

Pak nás napadlo: což knihou tak potěšit  
srdce Hanky?

     Řeklo nám orákulum: vy pitomci,

     vždyť ona čte jen výpisy z banky.

Tak bloumali jsme Heřmanovým Městcem,

     neschopni, bezradni, bylo nám těžce

     Pak našli jsme ten pravý krám,

     aspoň v chvíli té zdál se tak nám.

     Na štítu stálo Obyvatelstvu služby.

     Zajásal Magor: to splní naše tužby.

     Měla tam být i zastavárna i bazar fakt!

     Tam zakoupíme nějaký úžasný artefakt.

     Však řekla nám prodavačka otráveně,

     co čtete na fasádě, vyvracím zákazníkům

denně.

To napsal tam můj megaloman šéf –

     úžasně tím prý zvedne nám se kšeft.

Kolik let čítá ta vaše přítelkyně?

Tož nezoufejte, snad pro ni něco tu je

A ukázka na podtitulek reklamy poslední:

Přednostně zařizujeme služby pohřební.
