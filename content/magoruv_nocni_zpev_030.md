---
title: "Morytát o\_tragédii v\_hospodě Pod Komínem"
contentType: poetry
---

<section>

I.

</section>

<section>

Proč jsme ach neměli to za zlé znamení

když bílý čáp padaje komínem

v čápa černého se promění

</section>

<section>

Stejně tak Pepa Bouda

mašince Jokers Gold nebývale věrný

s prázdnou kešení odchází šeptaje:

     jsem na kříži

     jdu se oběsit

     jsem černý

</section>

<section>

II.

</section>

<section>

Pak odletěl černý čáp

štamgasti oddechli si: černý čáp

            prokleté znamení

            konečně zmizel

            s ním navždy odešla

            i naše svízel

</section>

<section>

Leč ve chvíli té

ke dveřím pohlédli

zesinali a řekli běda:

Pod Komín vcházel

inženýr architekt Brutální Béďa

</section>

<section>

III.

</section>

<section>

Otřáslo hrůzou však se Pod Komínem ghetto

když nastalo milostivé dačické vražedné léto

</section>

<section>

Radostně na vrbách skřehotaly Harpyje

mrtvolu ženy vybledlou až bledou lovili

když z Dyje

</section>

<section>

Padouch činu toho odporného štamgast z Pod Komína Kadlec

zjistiv že padá klec uprchl do Lidéřovic

</section>

<section>

Co byste chtěli slyšet víc

</section>
