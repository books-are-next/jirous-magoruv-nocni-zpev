---
contentType: prose
---

24.  
Jilská 22

Za rohem

     Roman uviděl dívku nádhernou sličnou a

     plavou jak podzimní listí

     řek Magorovi

     ohlídej mi pípu

     ohlídej mi pípu chvilku

     než tuhle holku típnu

Začas vrátil se Roman

     zjizvený

     zachmuřený

     za pípu vrátil se

     v sebe ponořený

     řek Magorovi

     zrcadlo snad udělat bysme měli

Pak když utvořil zrcadlo

     s Magorem kterému tolik věřil

     rozplakal se

     a otvírák na pivo

     vnořil si do žil
