---
contentType: prose
---

<section>

Petrovi Bohunovskému

Nesmíš si myslet

že pohled

z New Yorku

na křídlech přinesou ti stěhovaví ptáci

ani holubi poštovní

z takové dálky

neradi se vracejí

počkej si raději

na air-mail

vytrvej

Trpělivost je jedna

z křesťanských ctností

leč zdá se mi

nemáš jí dosud dosti

Petrovi Rezkovi

Samozřejmě vím

     co je gregoriánský chorál

A taky vím

     kdy přetéká pohár

Profesore Rezku

     kdy naposled

     dostal jsi přes držku?

</section>
