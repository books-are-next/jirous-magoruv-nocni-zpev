---
title: "Komentáře k\_jednotlivým textům"
contentType: poetry
---

<section>

Opatrná marginálie k současné vnitropolitické situaci

V rkp. psáno příjmení s jedním f, což opravujeme podle skutečného jména J. Š.;

Magor se raduje

Tento text je ve v 1. knižním vydání (Maťa, Praha 2013) otištěn rovněž ve faksimile rkp. na s. 9 a s ním jako frontispis je otištěn snímek od Sáry Saudkové, na němž je zachycen IMJ jak na zádech nahé modelky Petrušky píše zřejmě právě tuto báseň;

Na Neklance \[IV.\]

Text je smluveným heslem, jímž IMJ přivolával výčepního Jiřího Kulhánka, aby jemu a jeho soustolovníkům přinesl neustále doplňovanou láhev slivovice;

Při hře s Běžcem

„Běžec“ je přezdívka Vladimíra Hulce, redaktora Divadelních novin, údajně též znamenitého šachisty; v DN vydával Hulec Jirousovi po řadu let sloupky „Na Oáze s Magorem“, pojmenované podle básníkovy oblíbené putyky „Oáza“ na nádraží Praha-Smíchov;

Snad po desáté

Tento text je ve v 1. knižním vydání (Maťa, Praha 2013) otištěn rovněž ve faksimile rkp. (s. 67); datace doplněna podle informace od nakladatele Lubora Mati.

</section>
