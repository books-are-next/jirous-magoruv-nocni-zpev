---
title: – – –
contentType: poetry
---

<section>

Snad po desáté

     slaví narozeniny dvacáté čtvrté

     Lubor Maťa

Výročí je to kruté

     tolik že už je Maťovi?

     na to ti pouze Sbor kastrátů břežanských odpoví:

Ano tolika let dožil se tvor ten odporný

     Maťa Lubor

     uhrančivý tvor jenž poškodil i moje čivy

Jsa básníkem jejž Lubor také vydal

     čímž pověst moji do doby té úspěšnou navždy zkydal

     dnes na sklonku září mu vzkazuji:

Boží oko bdí nad námi všemi

     a trestá

Abys Lubore na oslavě příští nevypadal

     jak vysušená treska

2010

</section>
