---
title: "Když Péťa Vaněček po\_ránuhledal svůj joint"
contentType: poetry
---

<section>

Včera to zabalili

     do mnoha ubrousků

     včera zabalili to do mnoha ubrousků

     a vyhodili všechno

     do popelnic

     do kontejnerů

     za noci kde létá nejen plno

     vejrů i jiných sov

To připomnělo mi

     Jindru Procházku

     U Zlatého soudku všechno zabalil

     peníze

     účtenky

     zbytky piv

     vajgly a popelníky v nich

     do uzlu svázal a

     pod stůl zahodil

Když přišel Fanda

     vrchní Fanda jenž nechat chtěl

     si zaplatit

     ukázal J. P. pod stůl:

     právě jsem udělal vizuální

     báseň

A tak i vizuální báseň

     zabalená do mnoha ubrousků

     je ta

     jíž po ránu jsi se nedopátral

     sv. Máří nikdy nevyhulená

au

</section>
