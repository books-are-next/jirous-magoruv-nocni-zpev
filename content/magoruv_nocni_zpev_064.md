---
title: Fúzistovi (V\.)
contentType: poetry
---

<section>

Tak prapodivně dnes završujem fúzi:

Zatímco mně, slabému Tvému souputníku,

valem přibývá šedin jak lišejníků přibývá

na patníku,

ze schránky zářivé intelektu Tvého –

Tvé opálové aureólní drúzy

nezvučně, jemně vlas předposlední

padá v nicotu Tartaru

či navždy v Erebu mizí.

Však toho nedbej:

jak starý vrásčitý Marabu

na jedné noze zdánlivě cizí

dál čni nad české poezie tratolištěm.

Stůj hrdě tam, Andreji Nikolaji.

Čni hrdě.

Jistě.

</section>
